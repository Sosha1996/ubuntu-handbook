---
layout: article
chapter: فهرست
order: 3
title: فصل دوم
---

## نصب اوبونتو

###

### بارگیری و آماده‌سازی اولیه

در این قسمت، با توجه به مشخصات سیستم خود، بین نسخه ۳۲ بیتی و ۶۴ بیتی نسخهٔ مناسب با معماری کامپیوترتان را از [وب‌گاه](https://www.ubuntu.com/download/desktop) اوبونتو دانلود کنید. بعد از اتمام دانلود، ۲ روش برای نصب دارید: نصب از روی DVD یا USB.

### نحوهٔ رایت روی DVD

بعد از بارگیری ISO ی مناسب، آن را روی یک دیسک نوری خام بنویسید. سیستم‌عامل‌های مختلف ابزارهای متفاوتی برای این کار دارند.

#### در ویندوز:

رایت کردن فایل بر روی DVD: [نحوه‌‌ی رایت ](https://tutorials.ubuntu.com/tutorial/tutorial-burn-a-dvd-on-windows#0)[DVD](https://tutorials.ubuntu.com/tutorial/tutorial-burn-a-dvd-on-windows#0)[ بر روی ویندوز](https://tutorials.ubuntu.com/tutorial/tutorial-burn-a-dvd-on-windows#0)

#### در مک:

رایت کردن فایل بر روی DVD: [نحوه‌‌ی رایت ](https://tutorials.ubuntu.com/tutorial/tutorial-burn-a-dvd-on-macos#0)[DVD](https://tutorials.ubuntu.com/tutorial/tutorial-burn-a-dvd-on-macos#0) [بر روی مک‌او‌اس](https://tutorials.ubuntu.com/tutorial/tutorial-burn-a-dvd-on-macos#0)

#### در گنو/لینوکس:

کاربران گنو/لینوکس می‌توانند از برنامه xfburn یا ‫‪Brasero‬‬ برای رایت کردن استفاده کنند:[نحوه‌‌ی رایت ](https://tutorials.ubuntu.com/tutorial/tutorial-burn-a-dvd-on-ubuntu#0)[DVD](https://tutorials.ubuntu.com/tutorial/tutorial-burn-a-dvd-on-ubuntu#0)[ بر روی گنو/لینوکس](https://tutorials.ubuntu.com/tutorial/tutorial-burn-a-dvd-on-ubuntu#0)

### بوتیبل کردن فایل روی USB

#### در ویندوز:

کاربران ویندوز می‌توانند با استفاده از برنامه [Refus](https://rufus.akeo.ie/)، اوبونتو رو روی USB بوتیبل کنند.  
بوتیبل کردن فایل بر روی USB: [نحوه‌‌ی ](https://tutorials.ubuntu.com/tutorial/tutorial-create-a-usb-stick-on-windows#0)[بوتیبلUSB](https://tutorials.ubuntu.com/tutorial/tutorial-create-a-usb-stick-on-windows#0)[ بر روی ویندوز](https://tutorials.ubuntu.com/tutorial/tutorial-create-a-usb-stick-on-windows#0)

#### در مک:

بوتیبل کردن فایل بر روی USB: [نحوه‌‌ی ](https://tutorials.ubuntu.com/tutorial/tutorial-create-a-usb-stick-on-macos#0)[بوتیبلUSB](https://tutorials.ubuntu.com/tutorial/tutorial-create-a-usb-stick-on-macos#0)[ بر روی مک‌او‌اس](https://tutorials.ubuntu.com/tutorial/tutorial-create-a-usb-stick-on-macos#0)

#### در گنو/لینوکس:

کاربران گنو/لینوکس می‌توانند از برنامه ‫‪Unebootin‬‬ یا Startup Disk Creator برای بوتیبل کردن استفاده کنند:[نحوه‌‌ی](https://tutorials.ubuntu.com/tutorial/tutorial-create-a-usb-stick-on-ubuntu#0)[بوتیبلUSB](https://tutorials.ubuntu.com/tutorial/tutorial-create-a-usb-stick-on-ubuntu#0) [بر روی گنو/لینوکس](https://tutorials.ubuntu.com/tutorial/tutorial-create-a-usb-stick-on-ubuntu#0)

### نصب و راه اندازی

بعد از ریختن اوبونتو روی DVD یا USB، باید آن را بوت کنید. برای بوت‌کردن از راه دی‌وی‌دی یا یواس‌بی، باید به دفترچهٔ مادربورد رایانهٔ‌تان مراجعه کنید یا در اینترنت جست‌وجو کنید.

بعد از اینکه رایانه را با اوبونتو بوت کردید، دو انتخاب پیش‌رو دارید: انتخاب اول، نصب اوبونتو و انتخاب دوم، امتحان کردن اوبونتو است. با انتخاب گزینهٔ دوم، شما در هر زمان که تمایل به نصب داشتید می‌توانید با کلیک بر روی آیکون نصب اوبونتو، آن را نصب کنید.  
![Linux Distributions](/images/3.png)

در گام بعد، شما باید زبان صفحه‌کلید خود را انتخاب کنید.  
همچنین در تکست‌باکس زیرین می‌توانید صفحه‌کلید خود را امتحان کنید.  
![test](/images/4.png)

در مرحله بعد، در صورتی که به اینترنت وصل نشده باشید و یا رایانهٔ‌تان دارای کارت شبکهٔ بی‌سیم باشد، شبکه‌های بی‌سیم موجود به شما نشان داده می‌شود که می‌توانید از همان‌جا شبکهٔ موردنظرتان را انتخاب کنید و به آن وصل شوید.  
![](/images/Screenshot from 2018-04-24 03-25-53.png)

در گام چهارم، شما میتوانید انتخاب کنید که نصب اوبونتو به چه شکل باشد، با انتخاب گزینه‌ی Normal installion، اوبونتوی شما همراه با مروگر، برنامه‌های آفیسمثل لیبره‌ افیس، بازی و غیره نصب میشود.  
همچنین با انتخاب Install this third-party software کُدک‌های لازم برای پخش فایل‌های MP3 و راه‌انداز‌درایور‌های غیر آزاد برای وای‌وای و یا کارت گرافیک را نصب کنید.  
![](/images/Screenshot from 2018-04-24 03-26-04.png)

در بخش نصب، اوبونتو به شما چندین گزینه برای انتخاب میدهد. این گزینه‌ها با توجه به وضعیت سیستم شما ممکن است تفاوت‌هایی با عکس داشته باشد

**انتخاب اول:** نصب اوبونتو در کنار سیستم عامل فعلی  
اگر دستگاه شما به اندازهٔ کافی حداقل ۱۰ گیگابایت فضای خالی داشته باشد، این گزینه برای شما نمایش داده می‌شود و اوبونتو به میزان دلخواه خودش، بخشی از فضای خالی روی هارد شما را به خودش اختصاص می دهد.

**انتخاب دوم: **پاک کردن سیستم عامل فعلی و نصب اوبونتو به جای آن  
اگر دیگر تمایلی به استفاده از سیستم عامل فعلی خودتان ندارید، می‌توانید با انتخاب این گزینه اوبونتو را به جای آن جایگزین کنید. توجه داشته باشید که در صورت انتخاب این گزینه، تمام اطلاعات شما پاک خواهد شد.

**انتخاب سوم:** تنظیمات دستی Something Else  
در این قسمت شما می‌توانید تنظیمات دلخواه خودتان را داشته باشید؛ مثلا یکی از پارتیشن‌های خود را پاک کرده و به اوبونتو اختصاص دهید.

> اگر فضای خالی ندارید و به پاک‌کردن یکی از پارتیشن‌هایتان نیز متمایل نیستید، می‌توانید از فضای نصب خارج شده و در بخش امتحان زنده اوبونتو با برنامهٔ GParted بخشی از فضای خالی پارتیشن دلخواه خود را انتخاب کنید و آن را از پارتیشن جدا کنید و یا این‌که این کار را با برنامه‌های مخصوص کار با پارتیشن‌ها در سیستم عامل فعلی‌تان انجام دهید.

![](/images/Ubuntu-Manual-Partition.png)

اوبونتو حداقل به ۱پارتیشن نیاز دارد.  
برای اضافه‌کردن پارتیشن، روی فضای خالی باقی‌مانده کلیک کنید و + Add را بزنید. در بخش نوع پارتیشن Primary، محل پارتیشن را Beginning of this space و در بخش Use as، ترجیحاً Ext4 را انتخاب کنید. در قسمت Mount point هم گزینهٔ / را برگزینید.

![](/images/Screenshot from 2018-04-24 02-28-17.png)

پس از انجام این کارها، روی گزینهٔ Install Now کلیک کنید تا اوبونتو شروع به نصب‌شدن کند.![](/images/Screenshot from 2018-04-24 02-28-23.png)

در بخش بعد، روی محل زندگی خود در نقشه کلیک کنید تا زمان کامپیوتر را تنظیم کنید.![](/images/Screenshot from 2018-04-24 02-29-10.png)

در این قسمت مشخصات کاربری خود همراه با گذرواژه را وارد کنید.  
![](/images/Screenshot from 2018-04-23 22-29-45.png)

اوبونتو خیلی سریع نصب خواهد شد. شما می‌توانید در این فرصت توضیحات مربوط به اوبونتو را مطالعه کنید تا نصب تمام شود.  
![](/images/Screenshot from 2018-04-23 23-42-36.png)

![](/images/Screenshot from 2018-04-23 23-43-33.png)

![](/images/Screenshot from 2018-04-23 23-44-50.png)

![](/images/Screenshot from 2018-04-23 23-45-16.png)
